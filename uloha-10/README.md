# Úloha č. 10

**Úloha**: Zmapovať existujúce repozitáre na MŠVVaŠ SR a jeho priamo riadených organizáciách. Definovať, aké vlastnosti by mal spĺňať centrálny repozitár pre ukladanie otvorených vzdelávacích zdrojov. Určiť, ktoré z existujúcich repozitárov je možné použiť pre publikovanie otvorených vzdelávacích zdrojov, vrátane odhadovaných potrebných úprav a predpokladaných finančných dopadov.
<br>
**Zodpovedný**: minister školstva, vedy, výskumu a športu
<br>
**Termín**: 30. jún 2015

## Vysvetlenie

Aby bolo možné zverejňovať otvorené vzdelávacie zdroje (resp. otvorene licencované vedecké publikácie) na internete a zabezpečiť prístup k nim, je potrebné mať k dispozícii základné softvérové nástroje a infraštruktúru. Táto infraštruktúra môže byť plne decentralizovaná (bez centrálneho bodu) alebo spoločná (zdieľaná), resp. hybridná. Existencia centrálnych repozitárov pravdaže nevylučuje, že si niektoré inštitúcie vytvoria aj vlastné riešenia, ale dá tým, ktorí majú obmedzené IT kapacity, možnosť publikovať. Navyše môže zjednodušiť vyhľadávanie naprieč všetkými dostupnými publikáciami, ako aj zálohovanie všetkého obsahu.

Úloha č. 10 má za cieľ pripraviť podklady na vytvorenie, resp. úpravu repozitára vhodného pre publikovanie otvorených vzdelávacích zdrojov a úloha č. 16 analogicky rieši repozitár pre výstupy vedy a výskumu.

## Výstupy

Ministerstvo školstva, vedy, výskumu a športu podalo [informáciu o splnení úloh č. 10 a 16](msvvas-10+16-list.pdf), ktorá má dve prílohy: 1) [tabuľku s prehľadom existujúcich repozitárov](msvvas-10+16-priloha1.xlsx) a 2) [popis požadovaných vlastností centrálnych repozitárov](msvvas-10+16-priloha2.pdf).
